<!-- 
.. link: 
.. description: 
.. tags: Arch Linux,Raspberry Pi,News
.. date: 2014/01/16 22:22:22
.. title: Мејт је званично доступан у Арч Линуксу
.. slug: 2014-01-16-mate-officially-in-arch-linux
.. author: Martin Wimpress
-->

Мејт је коначно нашао свој пут до куће.

Као што неки од вас можда знају, Мејт је створио [Арч Линукс](https://www.archlinux.org)
корисник, Перберос. Помало је иронично да се Мејт никада до сада
није појавио у званичном спремишту Арч Линукс пакета. Тако је,
Мејт је коначно доступан у ризници „[community]“ Арч Линукс
пакета! 

Можете да сазнате све што вам је потребно о инсталацији Мејта
на Арч Линуксу са следећих вики страница:

  * <https://wiki.archlinux.org/index.php/MATE>

Такође је вредно напоменути да ће сада застарели незванични пакет Мејт
ризнице бити уклоњен када се синхронизују сва огледала Арч Линукса.
Стога напред и освежите „/etc/pacman.conf“ и уклоните ризницу пакета
„[mate]“.

Још једна предност уласка Мејта у званичну ризницу Арч Линукс пакета
је та да ће Мејт сада такође бити представљен у ризници [Арч Линукс АРМ](https://archlinuxarm.org/)
пакета. Коначно могу да повучем своје „Raspberry Pi“ (armv6h) и Cubox Pro
(armv7h) *„сервере“* изградње. Нисам сигуран колико ће времена требати
да се сви Мејтови пакети појаве у ризници Арч Линукс АРМ пакета, али сам
већ видео да су неки пакети изграђени. 

Мејт ради врло лепо на Raspberry Pi моделу B са 512MB RAM-а, тако
да ако имате Pi и слободну SD картицу, дајте му крила. Ускоро ћу
написати објаву на блогу о томе како да инсталирате Арч Линукс и
Мејт на Raspberry Pi-ју са неким корисним поставкама учинковитости.
