<!-- 
.. link: 
.. description: 
.. tags: News
.. date: 2013/10/31 12:15:00
.. title: Поновно осмишљавање Веб сајта
.. slug: website-redesign
.. author: Martin Wimpress
-->

Одрадили смо преуређивање Мејтовог веб сајта и такође прешли са
[Вордпреса](https://www.wordpress.org) на [Николу](https://getnikola.com)
у поступку.

Главни циљ редизајна је стварање једноставне, елегантне странице
која вам помаже да брзо пронађете информације које тражите. Приступ
већини Мејтових ресурса не би требало да буде на више од два клика од
почетне странице.

Споредни циљ био је прелазак на систем за управљање садржајем са
радним током са којим су програмери и сарадници упознатији и који 
такође олакшава доприношење шире заједнице. Ово је основни разлог 
због којег смо прешли на Николу, који је творбеник статичног
сајта.

Било ко може послати нову објаву на блогу, исправке или преводе на Мејтов
веб сајт прављењем бесплатног налога на [ГитХаб]-у (Markdown), израчвати
[ризницу „mate-desktop.org“-а](https://github.com/mate-desktop/mate-desktop.org)
и [направити захтев за повлачење](https://help.github.com/articles/creating-a-pull-request).
Захтеве за повлачење за „mate-desktop.org“ прегледаће наши Вебмајстори,
спојиће их и објавити овде. Има још неких
[других предности коришћења статичког творбеника веб сајта](https://getnikola.com/handbook.html#why-static).

Нажалост, одлучили смо да не пренесемо коментаре са старог веб сајта.
 Од овог тренутка на даље сваки нови пост на блогу биће повезан са
темом на [форумима Мејта]. Ово радимо јер већ имамо
[посвећени тим модератора форума] и не желимо да се ослањамо на 
њихово ограничено време тражећи од њих да модерирају
коментаре на блогу на независном достављачу коментара. Осим тога, 
овај приступ ће привући више читалаца на форуме Мејта и надамо се да 
ће у потпуности помоћи у расту и
развијању заједнице. Надамо се да разумете нашу одлуку.
