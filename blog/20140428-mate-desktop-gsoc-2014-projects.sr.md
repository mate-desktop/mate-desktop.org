<!-- 
.. link:
.. description: MATE Desktop Google Summer of Code (GSoC) 2014 projects
.. tags: GSoC,openSUSE,News
.. date: 2014/04/28 06:14:31
.. title: Мејтови пројекти прихваћени за GSoC 2014
.. slug: 2014-04-28-mate-desktop-gsoc-2014-projects
.. author: Martin Wimpress
-->

Након неколико недеља прегледа пријаве и периода бирања за 2014. годину
Гугл лето програмирања (GSoC) је завршено. 4.420 студената је укупно предложило 
6.313 пројеката за ово лето. Од тога, 1.307 студената је прихваћено а пројекат
Мејтове радне површи је један од 190 пројеката отвореног кода који ће
радити са студентима ове године. 

У нашој другој години као покровитељска организација GCoC-а, екипа Мејта је
добила 4 предлога студената додељена су нам 3 места за студентске пројекте.

С поносом вам представљам наше GSoC студенте за 2014:

  * Авишкар Гупта ће радити на додавању могућности ePub исцртавања у
  Атрилу, прегледачу докумената за Мејтову радну површ.
  * Михал Ратајски ће радити на додавању GStreamer 1.0 подршке у окружењу
  Мејтове радне површи како би заменио зависности у застарелој библиотеци 
  GStreamer-а 0.10.
  * Александер ван дер Меиј ће радити на побољшању проширења Цаје тако да се 
  могу интегрисати за време времена извршавања и такође да направи сучеље
  једног корисника за подешавање проширења Цаје.

Хајде да заједно поздравимо ове нове доприносиоце у Мејтовој екипи и да
им пожелимо све најбоље у њиховим одговарајућим пројектима у току лета.

У име читаве екипе Мејта такође бих желео да изразим захвалност и да
похвалим [openSUSE](https://www.opensuse.org) који су наш GSoC организатор за
2014. Они су одрадили одличан посао у обезбеђивању ових GSoC пласмана за
екипу Мејта који ће обезбедити преко потребна развојна средства за пројекат.
