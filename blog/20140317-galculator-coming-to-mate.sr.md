<!-- 
.. link: http://galculator.mnim.org/
.. description: galculator is replacing mate-calc in MATE 1.10
.. tags: News
.. date: 2014/03/17 07:38:45
.. title: галкулатор долази на Мејт 1.10
.. slug: 2014-03-17-galculator-is-coming-to-mate
.. author: Martin Wimpress
-->

Мејтова екипа с поносом објављује да сарађујемо са екипом
[галкулатора](http://galculator.mnim.org/) и да ће галкулатор
заменити `mate-calc` у Мејту 1.10.

## Шта је галкулатор?

Са веб сајта галкулатора:

> галкулатор је дигитрон заснован на Гтк 2 / Гтк 3 са обичним
бележењем/обрнутим дотераним бележењем (RPN), режимом
уноса формула, различитим бројевним основама (DEC, HEX, OCT, BIN)
и разним угаоним јединицама (СТЕП, РАД, ГРАД). Подржава четвороструку
тачност покретног зареза и 112-битну бинарну аритметику.

У главне функције галкулатора спадају:

  * Алгебарски режим, RPN (обрнуто дотерано бележење), унос формуле и режим папира
  * Децимална, хексадецимална, октална и бинарна основа броја
  * Подршка за радијане, степене и градијане
  * Основни и научни режим рада
  * Константе и функције које дефинише корисник
  * Тригонометријске функције, степененовање, квадратни корен, природни и општи логаритми, инверзне и хиперболичке функције
  * Бинарна аритметика подесиве дужине бита и одређивање знака
  * Аритметика покретног зареза четвороструке тачности
  * 112-битна бинарна аритметика
  * Умножавање и убацивање
  * Доступност на више од 20 језика.

Као и Мејт, галкулатор подржава Гтк2 и Гтк3 и активно се
одржава.

## Зашто напустити „mate-calc“?

Иако је `mate-calc` функционалан недостају му многе функције потребне
савременом дигитрону радне површи. Мејтова екипа је мала са ограниченим
ресурсима и тамо где је могуће покушавамо да сарађујемо са пројектима
који Мејту додају вредност и умањују развојне напоре које подноси екипа Мејта.
галкулатор се савршено уклопио у том погледу.

## Шта ће бити са екипом галкулатора?

галкулатор ће остати потпуно независтан пројекат али се надамо да ће
његово укључивање у Мејт повећати број његових корисника, повећати
сазнање о постојању галкулатора и привући нове доприносиоце његовом пројекту.
Због тога ће Мејтова екипа да удомљава преводе галкулатора као ресурс на
[Мејтовом трансифекс пројекту](https://www.transifex.com/organization/mate/dashboard/MATE).
Надамо се да ће ~300 храбрих Мејтових преводилаца пригрлити галкулатор и
додати његов превод у ~20 језика које тренутно подржава.

## Ја припремам пакете. Шта то значи за мене?

Ако сте Мејтов одржавалац пакета тада можете почети да припремате
пакете галкулатора за вашу дистрибуцију ако већ не постоје и да додате
галкулатор вашим мета пакетима Мејта или групама пакета. Мејт 1.10 је
још увек далеко, тако да имате доста времена.

Надамо се да разумете наше размишљање и да можете да видите обострану
предност из ове сарадње. Реците нам шта мислите о томе у коментарима.
