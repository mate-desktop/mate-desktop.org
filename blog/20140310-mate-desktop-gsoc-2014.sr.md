<!-- 
.. link: 
.. description: MATE Desktop Google Summer of Code (GSoC) 2014 participation with openSUSE
.. tags: GSoC,openSUSE,News
.. date: 2014/03/10 13:14:31
.. title: Мејт учествује на GSoC-у 2014.
.. slug: 2014-03-10-mate-desktop-gsoc-2014
.. author: Martin Wimpress
-->

Мејтова екипа са задовољством објављује да учествује на 
[Гугловом лету програмирања](https://www.google-melange.com/archive/). То радимо 
у садејству са нашим добрим пријатељима на [openSUSE](https://www.opensuse.org)

## О Гугловом лету програмирања

Гуглово лето програмирања (које се обично назива „GSoC“) је општи програм који 
нуди студентима програмерима стипендије за писање кода за различите софтверске 
пројекте отвореног кода. „GSoC“ ради са многим групама отвореног кода, слободног 
софтвера и групама повезаних технологија како би препознао и финансирао пројекте 
током три месеца раздобља. Од свог почетка 2005. године, програм је окупио 7.500 
успешних студената учесника из 97 земаља и преко 7.000 покровитеља из преко 100 
земаља широм света који су произвели преко 50 милиона линија кода. Кроз Гуглово 
лето програмирања, прихваћени студенти кандидати су упарени са покровитељем или 
покровитељима из пројеката који учествују, дакле упознавање са реалним сценаријима 
развоја софтвера и могућност запошљавања у областима које се односе на њихово 
академско занимање. Заузврат, пројекти који учествују су у могућности да лакше 
препознају и донесу нове програмере. Најбоље од свега је што је створено и издато 
још изворног кода за употребу и корист свих нас.

## За студенте

**Период пријављивања студената је отворен од 10. марта 2014. до 21. марта 2014.**

За испомоћ о томе како да се пријавите прочитајте [ЧПП Гугловог лета програмирања 
2014](https://developers.google.com/open-source/gsoc/faq). 
Ако сте студент који жели да допринесе Мејту путем „openSUSE GSoC“ 
учествовања проверите следеће:

  * [Мејтове идеје Гугловог лета програмирања 2014.](https://wiki.mate-desktop.org/pages/gsoc-2014)
  * [openSUSE идеје Гугловог лета програмирања 2014.](https://en.opensuse.org/openSUSE:GSOC_ideas)
  * [openSUSE учествује на GSoC-у 2014.](https://news.opensuse.org/2014/03/04/opensuse-participates-in-gsoc-2014/)

Идеје пројекта Мејта „GSoC“-а за 2014. укратко су:

  * Подршка „ePub“ формата у Атрилу
  * Подршка „GStreamer“-1.0
  * Систем прикључака у Цаји

Као и увек, кључ је започети рано и комуницирати са покровитељима и 
заједницом у целини. Исправљање грешака, подношење захтева за повлачење 
и рад на „Proof of Concepts“-у је добар начин за почетак.

Покровитељи „GSoC“-а 2014. за Мејт су Стефано Карапетсас (`stefano-k` на IRC-у) и 
Мартин Вимпрес (`flexiondotorg` на IRC-у). Најбољи начин за комуницирање и 
деловање са покровитељима Мејта је путем:

  * [#mate IRC канала на Libera Chat-у](https://web.libera.chat/?#mate)
  * [#mate:libera.chat Матрикс причаонице](https://matrix.to/#/#mate:libera.chat)
  * [Мејта на ГитХаб-у](https://github.com/mate-desktop)

Радујемо се прегледу ваших пријава!
